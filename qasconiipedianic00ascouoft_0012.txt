VIII C. GIARRATANO

chique ab omni litterarum cognitione alieni. o bar--
bariam latinae linguae inimicam! o perditissimam
hominum colluvionem! » (Ad epistulas Francisci Bar-
bari Diatriba, p. v111-1x).

Etiam Bartholomaeum de Montepolitiano in ea per-
quisitione socium et adiutorem Poggio fuisse ex Cincii
epistula iam allata satis discimus: sed exstat epistula
Francisci Barbari ad Poggium missa, in qua codices
a Poggio in Germania detecti ita adnumerantur: « tu
(Poggium adloquitur) Tertullianum, tu M. Fabium
Quintilianum, tu Q. Asconium Pedianum, tu Lucre-
tium, Silium Italicum, Marcellinum, Manilium astro·
nomum‚ Lucium Septimium, Valerium Flaccum, tu
Caprum, Eutychium, Probum grammaticos, tu com-
plures alios, Bartholomaeo collega tuo adiutore, vel
fato functos vita donastiS, vel longo, ut aiunt, post-
liminio in Latium revocastis » (p. v).

Codex SangallensiS, quo Asconius nobis redditus
est, una cum eius commentariis scholia quaedam in
orationes Verrinas continebat: sed haec scholia, quae
ab ipso Asconio confecta esse priores editores puta-v
verant, N. Madvig (Disputatio critica de Q. Asconii
Pediani et aliorum veterum interpretum iu Ciceronis
orationes commentarii& Hauniae 1828), rectissimo
usus iudiciO, ut prorsus viro historico indigna, ab
Asconio abiudicavit. codex erat, ut ex apographo-
rum variis scripturis concludere licet, saeculi noni.
plura quidem de eius forma ac figura Kiessling et
Schoell fortasse subtilius ,quam verius disseruerunt:
ex magno tamen lacunarum numero in apographis

