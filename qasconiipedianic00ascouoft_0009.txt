§N

PRAEFATIO

Reperti sunt Asconii Pediani commentarii aestate
anni 1416 a Francisco Poggio Florentino in mona-
sterio Sancti Galli prope Constantiam. cum enim
Ioannes XXIII pont. max. mense Octobri a. 1414 ,
Constantiam profectus esset ad plenarium universae
Ecclesiae concilium convocandum, eodem tempore vel

’ paulo post eo se contulit Poggius cum nonnullis col-

legis a Romanae Ecclesiae principibus, at post fu-
gam Ioannis XXIII Poggius eiusque amici in plurimis
Galliae Germaniaeque bibliothecis summo studio ac
diligentia perquirendis otia consumpserunt, cum e
barbarorum ergastulis, ut ipsi aiebant, auctores an-
tiquos vindicare latinisque musis restituere vellent
(cir. R. Sabbadini‚ Le scoperte dei codici latini e
yreci ἥθ’ secoli XIV e XV, Firenze, 1905, p. 76 sqq.).

De Asconio invento ipse Poggius in notissima ad
Guarinum Veronensem epistula ita loquitur: ‹< Est
autem monasterium S. Galli prope urbem hanc milia
passuum XX. itaque nonnulli animi laxandi et simul
perquirendorum librorum, quorum magnus numerus

